## Algoritmer

1. Skriv en funktion som skriver ut kvadraten på ett tal som läses in. Kvadrat är talet multiplicerat med sig själv.
2. En försäljare har delvis prestationslön. Han får 8000 kr per månad i grundlön och 9% av försäljningssumman. Skriv en funktion som beräknar lönesumman under en period. Försäljningssumman ska läsas in.
3. Skriv en funktion som läser in antal timmar, beräknar och skriver ut hur mycket det blir omvandlat till minuter resp sekunder.
4. Skriv en funktion som läser in tre tal och beräknar och skriver ut summan samt medelvärdet av de tre talen.
5. Läs in ett heltal motsvarande svenska kronor och skriv ut motsvarande värde i pund respektive dollar. Antag att kursen är : 1 dollar = 6 kr, 1 pund = 10 kr.
6. Skriv en funktion som beräknar funktionen ax3 + 7 och skriver ut resultatet. Variablerna a och x ska läsas in.
7. Skriv en funktion som beräknar vad du ska betala för en tank bensin. Indata är antal liter, pris per liter och eventuell rabatt i procent. Utdata är priset som du ska betala
8. Skriv en funktion som beräknar och skriver ut arean och omkretsen av en rektangel. Rektangelns sidor ska läsas in.
9. Skriv en funktion där en cirkels radie läses in. Cirkelns diameter, omkrets och area skall beräknas och skrivas ut. (pi = 3.14).
10. Sambandet mellan Fahrenheit och Celsius grader ges av formeln F=9C / 5 + 32.
    Konstruera en funktion där en temperatur i Fahrenheit läses in och motsvarande temperatur i Celsius skrivs ut.

## Villkor

11. Skriv en funktion där två tal läses in och det första talet skrivs ut om det är störst.
12. Läs in två tal. Testa om det första talet är mer än dubbelt så stort som det andra talet. I så fall ska meddelandet “För stort“ skrivas ut.
13. Skriv en funktion som läser in ett tal och skriver ut om det är jämnt. (Använd modulooperatorn)
14. Skriv en funktion som läser in ett tal och skriver ut om det är udda eller jämnt.
15. Skriv en funktion som läser in två tal och avgör och skriver ut om det första talet är jämnt delbart med det andra talet.
16. En firma erbjuder sina kunder 10 procents rabatt om man vid ett inköpstillfälle handlar för minst 1000 kr. Antag för enkelhetens skull att man bara handlar varor av ett visst slag. Skriv en funktion som beräknar vad en kund ska betala. Indata till funktionen ska vara antalet köpta enheter och priset per enhet.
17. Skriv en funktion som läser in två tal och dividerar det första talet med det andra talet. Om det andra talet (nämnaren) är 0 ska ett felmeddelande ges, annars ska kvoten skrivas ut.
18. Konstruera en funktion där värden på variablerna X och Y läses in. Tilldela variabel A värdet 2 om X är större än 5 + Y, annars tilldela A värdet 5. Skriv ut variabeln A.
19. En anställd som har timlön får, när arbetstiden överstiger 40 tim en vecka, övertidsbetalning för tiden utöver 40 tim med 1½ tim. Skriv en funktion som läser in en anställds timlön och en veckas arbetstid. Den totala veckolönen ska beräknas och skrivas ut.
20. Skriv en funktion som läser in ett tal. Om talet är mellan 0 och 9 ska kvadraten på talet skrivas ut. Annars ska lämpligt felmeddelande ges.
21. Skriv en funktion som testar om ett tal är mindre än -10 eller större än +10. I så fall ska ett lämpligt meddelande ges.
22. Skriv en funktion som testar om ett tal är 0-9 men inte 5. Skriv ut lämplig text.
23. Skriv en funktion som testar om ett inläst tal är jämnt delbart med 3 men inte med 30. I så fall ska talet divideras med 3.
24. Skriv en funktion som läser in kroppstemperaturen och skriver ut ett lämpligt meddelande om temperaturen är mindre än 35 grader eller större än 42 grader.
25. Konstruera en funktion där ett tal läses in och det skrivs ut om talet är positivt eller negativt.
26. Skriv en funktion som läser in två tal och skriver ut det största talet följt av orden “är störst “. Om talen är lika ska “Talen är lika“ skrivas ut.
27. Skriv en funktion som läser in tre tal och avgör vilket tal som är minst. Resultatet ska skrivas ut.
28. Skriv en funktion som läser in en temperatur. Om temperaturen är mellan 18 och 25 grader ska meddelandet “Lagom temp“ skrivas ut. Om det är varmare än 25 grader ska “För varmt“ skrivas ut och om det är kallare än 18 grader ska “För kallt“ skrivas ut.
29. Skriv en funktion som beräknar ankomsttiden för ett tåg. I inmatningsrutan finns följande:
    tidpunkt i timma och minut för avgången (t ex 12 41) körtid i timma och minut (t ex 3 47)
    I utmatningsrutan ska klockslaget för ankomsttiden skrivas. Om midnatt passeras ska det även skrivas “NÄSTA DAG“ i utmatningsrutan.
30. Läs in ett tal. Skriv ut om talet är mindre än 10, mindre än 100 eller större än 100.

## Loopar

31. Skriv en funktion som läser in ett antal tal och skriver ut dem. Talföljdens slut markeras med 0.
32. Skriv en funktion där talen 2, 4, 6, …, 100 skrivs ut.
33. Skriv ut talen 100 till 0, dvs 100, 99, 98, …, 0.
34. Skriv en funktion som läser in och skriver ut ett tecken i taget tills en \* skrivs in.
35. Skriv en funktion som beräknar och skriver ut kvadraterna för talen 1 till 9.
36. Skriv en funktion som räknar ut hur mycket man har på banken under vart och ett av de följande 10 åren om man sätter in 1000 kr. Räntan ska läsas in och är densamma för alla åren.
37. Skriv en funktion som läser in hur många tal användaren vill ange. funktionen ska sedan läsa in detta antal tal och skriva ut dem.
38. En kommun har gjort följande prognos för befolkningsutvecklingen de närmaste åren:

-   Vid början av 2016 hade kommunen 26000 invånare.
-   Antalet födda och avlidna under ett år uppskattas var 0.7% resp 0.6% av befolkningen vid årets början.
-   Antalet inflyttade och antalet utflyttade uppskattas till 300 resp 325 varje år.
    Skriv en funktion som beräknar kommunens uppskattade invånarantal i början av ett visst år. Vilket år det gäller ska läsas in som indata till funktionen.

39. Skriv en funktion som läser in ett pris exkl moms och skriver ut priset inkl 25 % moms. Inläsningen ska pågå tills 0 anges.
40. Konstruera en funktion som beräknar och skriver ut svaret för funktionen:
    <img style="width: 200px !important" src="/uploads/images/2020-04-6T11-11-34/formel.png">
    Funktionen ska skriva ut alla värden när x är ett heltal mellan -10 och 10. Dvs x antar värdet -10 och ökar med ett till värdet blir 10.
41. Skriv en funktion som skriver ut summan av talen 1 till 50
42. Skriv en funktion som läser in och adderar tjugo heltal. Summan ska skrivas ut.
43. Beräkna och skriv ut summan av de jämna heltalen från 2 till 30.
44. Skriv en funktion som låter användaren bestämma hur många tal han vill summera. Läs in detta antal tal och summera dem Skriv ut summan.
45. Skriv en funktion där det undersöks hur många termer som behövs för att summan ska bli större än 100 000. Termen ska läsas in.
    Ex: Om indata är 7 ska beräkningen vara 7 + 7 + 7 + …7 = 100 000. Utdata = 14286
46. En man erbjuds ett ovanligt riskfyllt arbete. Lönesättningen är också ovanlig. För första dagen erbjuds han 1 öre, för andra dagen 2 öre, för tredje dagen 4 öre osv. Lönen fördubblas alltså varje dag. Skriv en funktion som beräknar hur många dagar mannen måste arbeta för att tjäna en miljon kronor.
47. Beräkna och skriv ut produkten av de ojämna heltalen från 1 till 15. (D v s 1*3*5*…*15)
48. Skriv en funktion som skriver ut n! (fakulteten). n ska läsas in. Ex:
    3! = 1 _ 2 _ 3
    5! = 1 _ 2 _ 3 _ 4 _ 5
49. Skriv en funktion som beräknar
    <img style="width: 70px !important" src="/uploads/images/2020-04-6T11-11-34/formel2.png">
    x och n ska läsas in.
50. Skriv en funktion som skriver ut multiplikationstabellen för ettans till nians tabell.
51. Skriv en funktion som läser in 100 tal och räknar och skriver ut hur många gånger talet 7 har lästs in.
52. Skriv en funktion som läser in 100 tal och beräknar och skriver ut summan av de positiva talen.
53. Skriv en funktion som läser in 10 korrekta tal. Korrekta tal är tal som ligger i området 5000 < n < 10000. Skriv ut summan samt medelvärdet för de korrekta talen.
54. Skriv en funktion som läser in 100 heltal. Skriv ut hur många tal som är positiva och hur många som är negativa av de inlästa talen.
55. Skriv en funktion där indata består av 101 tal. Bestäm och skriv ut summan av de tal som är större än första talet samt summan av de tal som är mindre än första talet.
56. Läs in ett antal tal. 9999 ska vara stoppvärde. Beräkna och skriv ut medelvärdet av de inlästa talen. Tänk på vad som händer om det första inlästa talet är stoppvärdet.
57. En bilägare har för ett antal tankningar skrivit upp antal tankade liter bensin och antal körda mil. Skriv en funktion som läser in hur många liter som har tankats samt antal körda mil för varje tankningstillfälle. Inmatningen ska avslutas med 0. funktionen ska beräkna och visa bensinförbrukning per mil för varje tankning. När data för samtliga tanktillfällen är inlästa ska genomsnittlig bensinförbrukning per mil skrivas ut.
58. Skriv en funktion som läser in 10 tal, bestämmer och skriver ut det största av talen.
59. Skriv en funktion som låter användaren bestämma hur många tal han vill läsa in. Det största och minsta värdet av talen ska beräknas och skrivas ut.
60. Skriv en funktion där indata består av en följd av positiva heltal. Avbryt inläsningen med 0. Beräkna antalet gånger två intilliggande tal är lika.
61. Skriv en funktion som läser en följd av positiva tal sorterade i växande ordning. Talföljdens slut anges med en nolla. Om det finns fel i sorteringsordningen ska utskrift ske enligt följande exempel:  
     1 1 2 7 4 6 12 16 13 8 12 24
    Talföljden ger utskriften:
    Tal nr 5 är fel, dess värde är 4
    Tal nr 9 är fel, dess värde är 13
    Tal nr 10 är fel, dess värde är 8
62. Skriv en funktion som läser in 10 heltal. Kontrollera att talen ligger i området 5000 till 10000. Om alla talen är inom intervallet ska “RÄTT“ skrivas ut.
    OBS! 10 tal ska läsas in, även om något tal är utanför det tillåtna intervallet.
63. Skriv en funktion som läser in en följd av positiva tal som ska vara sorterade i växande ordning. Talföljdens slut anges med en nolla. Om det finns fel i sorterings-ordningen ska meddelandet “Fel sorteringsordning“ skrivas ut.
64. Skriv en funktion som läser in 10 positiva tal och bestämmer vilket tal som är störst och vilket som är näst störst. Utnyttja två variabler big och nextbig där de största och det näst största av de hittills lästa talen finns.
65. Indata består av 100 positiva tal. Skriv en funktion för beräkning av skillnaden mellan det största talet och det näst största talet.

## Listor

Vid implementering måste ni också skapa listor och lägga in värden i den. Så där det står array, så menar vi såklart en pythonlista.

66. I en array finns ett personnummer. Skriv en funktion som kontrollerar att födelsedatum och de fyra sista siffrorna åtskiljs av ett bindestreck. Skriv ut ett felmeddelande om så ej är fallet.
67. Om den näst sista siffran är jämn i personnumret är det en kvinna, om den är ojämn är det en man. Avgör om personen i föregående uppgift är man eller kvinna.
68. En array med 50 inlästa tal finns. Fördubbla värdet på talen på varje plats i arrayen.
69. En array med 50 inlästa tal finns. Addera talet 2 till talen på indexplats 0, 2, 4,… i arrayen.
70. En array med 50 inlästa tal finns. Ta reda på och skriv ut hur många tal som är positiva.
71. En array med 50 inlästa tal finns. Ta reda på och skriv ut hur många tal som är större än det första talet.
72. En array med 50 inlästa tal finns. Bestäm och skriv ut index för det sista negativa talet i arrayen. (Tips: Börja bakifrån i arrayen).
73. En array med 50 inlästa tal finns. Beräkna och skriv ut summan och medelvärdet av de 50 talen.
74. En array med 50 inlästa tal finns. Leta upp det största och det minsta talet i arrayen och skriv ut dem.
75. En array med 50 inlästa tal finns. Beräkna och skriv ut summan av alla positiva tal och summan av alla negativa tal i arrayen.
76. En array med 10 inlästa tal finns. Lägg över dessa tal i en annan array så att talen kommer i omvänd ordning.
77. Skriv en funktion som läser in 10 heltal till en array och sedan skriver ut talen baklänges. Endast en array ska användas.
78. Skriv en funktion som läser in siffrorna i ett bråk (täljare och nämnare) till en array med två platser. Eftersom det är otillåtet att ha 0 i nämnaren ska ett felmeddelande skrivas ut om så är fallet.
79. Skriv en funktion som läser in siffrorna i ett bråk till en array med två platser. Det är inte vanligt att man låter nämnaren vara negativ. Om så är fallet ska bråket ändras så att nämnaren blir positiv.
80. Skriv en funktion som läser in siffrorna i ett bråk till en array med två platser. funktionen ska se till att bråket förkortas så långt som möjligt.
    Ex: Om siffrorna i bråket är 6 och 12 ska det lagras i arrayen som 1 och 2.
    Tips: Ta reda på SGD (största gemensamma divisor). I exemplet är SGD 6.
